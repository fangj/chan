





<title>缠中说禅：缠非缠、禅非禅，枯木龙吟照大千（二十四）</title>





<h4>
</h4>

<h1>缠中说禅：缠非缠、禅非禅，枯木龙吟照大千（二十四）</h1>
<p>
  <span>2006/6/8 23:33:47</span>
</p>
<p>
  <p>

    <p align="center"><img height="303"
        src="../../../simg.sinajs.cn/blog7style/images/common/sg_trans.gif"
        width="626" alt="缠中说禅：缠非缠、禅非禅，枯木龙吟照大千（二十四）"
        title="缠中说禅：缠非缠、禅非禅，枯木龙吟照大千（二十四）" /></p>


    <p>
      世人之六识所及，自缚而自窄也，于六识外索求安心之法而有宗教，则痴矣。上帝、救世主、真主、天、道、梵等，乃六识外索求之名言安立，妄矣。痴人如浮萍，必寻一能依者而依之乃可安心。然心不可得，安心之法焉可得乎？宗教，不离妄心，乃名言之安立。名言即妄心，妄心即名言，名无可名、言无可言、妄无可妄、心无可心，幻化之空花也。</p>
    <p>
      科学破宗教之痴，其功实大矣。科学，必依六识之所及，离诸六识，无所谓科学也。然科学以之自大，自执之而宗教化，则其祸亦大矣。科学之实质，不离六识之辩证。理论，六识之辩也；观察、实验，六识之证也，皆不离业之显矣。如此之世界而有如此之科学，如此即业之显也，如此非有一可如之此，此非此所以如此矣。</p>
    <p>
      科学之难不外乎两种：其一，如此之世界如此之易，此间必假设一不易之可描述规律；其二，即其一之前提，必设如此之意可描述如此之世界，且此描述乃可重复验证之。其一之不易，非外于时也，时间可为其中之变量，而至少可寻一组可观察之变量而构成一不变之可描述关系。假易之不易、不易之可证而立，此实乃科学与宗教之同也，其皆源于我之妄执，科学之妄与宗教无异矣。</p>
    <p>
      佛教、禅宗，非宗教、非科学也。佛教、禅者，非假易之不易、不易之可证而立。佛教、禅宗，即宗教、即科学也，尽宗教、科学之源而显宗教、科学之相矣。佛门广大，摄一切法门而无一法可立，不外一切众生之识量而无一人可救。禅宗，无门之门、无法之法，又岂外于佛门哉？</p>
    <p>诗曰：</p>

    <p>三脚骞驴两眼瞎，蹄蹄踏遍草千山。湖南长老湖南老，未识威音旦夕闲。</p>




  </p>
</p>

<hr />
<p>
  <h2>回复</h2>

  <p>
    <fieldset>
      <p>
        <span>缠中说禅</span>
        <span>2006/6/9 9:07:02</span>
      </p>
      <p>
        “数女，你的禅有脑没有心。”<br /><br /><br />脑无可脑
      </p>
    </fieldset>
  </p><p>
    <fieldset>
      <p>
        <span>缠中说禅</span>
        <span>2006/6/9 12:50:26</span>
      </p>
      <p>
        “没人性，你还说“脑无可脑”简直就是那猿人了。”<br /><br />猿无可猿 人无可人
      </p>
    </fieldset>
  </p>
</p>
