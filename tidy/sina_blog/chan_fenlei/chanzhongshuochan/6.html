





<title>缠中说禅：缠非缠、禅非禅，枯木龙吟照大千。（十四）</title>





<h4>
</h4>

<h1>缠中说禅：缠非缠、禅非禅，枯木龙吟照大千。（十四）</h1>
<p>
  <span>2006/2/11 13:02:33</span>
</p>
<p>
  <p>
    <p>
      <p><span> </span><span>常道，非关可道不可道，举世所无。常道非道、常行非行，惑乱之名言也。执常道而行之者，痴人也。世之妖人，言其道常，皆妖言也。世本无常、无常非常，执无常为常道者，痴人也。</span></p>
      <p><span> </span></p>
      <p><span>
          乐，无可乐，举世皆苦。非以乐为苦，实无可乐。世间所谓乐者，贪嗔痴疑慢之业也，业业相缠，实苦也。世之妖人，言其道乐，皆妖言也。世本无乐，避苦趋乐者徒增其业，痴人也。</span></p>
      <p><span> </span></p>
      <p><span>
          痴者，知病病知也。世之痴人，执一知而知，知知相缠，终病也。病非常、知本空，非知空而空矣。无知成知、无病成病、无痴成痴，世之人，多如此，良可悯也。犹有执不知者，以不知不病为究竟，沉顽空而不知，不知恶知、不病恶病，真痴人也。</span></p>
      <p><span> </span></p>
      <p><span>
          痴人惧生死，不知生死非生死，皆业，毕竟空也。生，不生生；死，不死死。生死之流转，皆业，毕竟空也。生，犹不知生之不生，安知死之不死？死而知死、生而知生者，痴人也。</span></p>
      <p><span> </span></p>
      <p><span>
          或言禅出生死，亦痴矣。生死，非出非入。世人好求不死，以不死而求出生死，不知不死真生死。不生死者，安能从容于生死？生死者，不生不灭也。</span></p>
      <p><span> </span></p>
      <p><span> 诗曰：<span></span></span></p>
      <p><span> </span></p>
      <p align="left"><span>死亦幻时生亦幻，谁人事事竞相煎。法相犹舍甭非法，船楫应离况渡船。<span></span></span></p>
      <p align="left"><span>黄卷千车终蔽眼，灵台一点不关缘。大唐境内无知识，明镜何曾景外悬。</span></p>
      <p align="left"><span></span> </p>
      <p align="left"><span></span> </p><span>
        <span></span></span>
      <p align="left"><span> </span></p></p>


  </p>
</p>

<hr />
<p>
  <h2>回复</h2>


</p>
