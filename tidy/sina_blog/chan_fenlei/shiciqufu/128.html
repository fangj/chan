





<title>七律六首、绝句十二首-----缠中说禅</title>





<h4>
</h4>

<h1>七律六首、绝句十二首-----缠中说禅</h1>
<p>
  <span>2006/3/11 0:57:54</span>
</p>
<p>
  <p>
    <strong>
      <p align="center"></p>

      <p align="center"><img
          src="../Images/a3f784a8-49e1-4c7c-86d0-71b4ac76faaa.gif" /></p>
    </strong><span> 1 </span></p><span>
    <p align="center"><br />风卷重云云逗雨</p>
    <p align="center"><br />鲸翻恶浪浪腾天</p></span></p>
<p align="center"><br />蓬莱终化三杯土</p>
<p align="center"><br /> 阿鼻犹输九吊钱 </p>
<p align="center"><br />无事商量非少劫</p>
<p align="center"><br />有情计较总多缘</p>
<p align="center"><br />茫茫欲海舟随系</p>
<p align="center"><br /> 一苇何曾到日边 <br /><br /> 2 </p>
<p align="center"><br />清风逐袖似人闲</p>
<p align="center"><br />素影婆娑碧水湾</p>
<p align="center"><br />几处幽花添野趣</p>
<p align="center"><br />一春酥雨润天颜</p>
<p align="center"><br />扬眉便是声前句</p>
<p align="center"><br />触目无非末后关</p>
<p align="center"><br />莫作禅思深处会</p>
<p align="center"><br /> 云生空际幻斑斓 <br /><br /> 3 </p>
<p align="center"><br />本地风光本地游</p>
<p align="center"><br />非污非净现头头</p>
<p align="center"><br />缘情天地皆精彩</p>
<p align="center"><br />逐梦英雄总自由</p>
<p align="center"><br />一样兴亡千样戏</p>
<p align="center"><br />这般岁月那般愁</p>
<p align="center"><br />长空倚剑披云啸</p>
<p align="center"><br /> 散作乾坤碧水流 <br /><br /> 4 </p>
<p align="center"><br />红尘醉入几围城</p>
<p align="center"><br />刹那悲欢化酒倾</p>
<p align="center"><br />岁月歌回心远大</p>
<p align="center"><br />乾坤影动眼空明</p>
<p align="center"><br />皆缘皆我皆同病</p>
<p align="center"><br />非妄非真非二名</p>
<p align="center"><br />东海藏身山走马</p>
<p align="center"><br /> 天台华顶作么生 <br /><br /> 5 </p>
<p align="center"><br />石虎松虬浴日眠</p>
<p align="center"><br />苔痕深浅径蜿蜒</p>
<p align="center"><br />孤峰有雾皆图画</p>
<p align="center"><br />空谷无风自管弦</p>
<p align="center"><br />照破山河光万叠</p>
<p align="center"><br />观成世界影三千</p>
<p align="center"><br />须弥顶没冰中火</p>
<p align="center"><br /> 劫海波随漏底船 <br /><br /> 6 </p>
<p align="center"><br />秋深于水夕涨风</p>
<p align="center"><br />微蓝缥缈紫朦胧</p>
<p align="center"><br />千重影没乾坤幻</p>
<p align="center"><br />四起声浮今古空</p>
<p align="center"><br />恍觉燃灯汰孤寂</p>
<p align="center"><br />犹迷举指扣圆通</p>
<p align="center"><br />天心处处明如昼</p>
<p align="center"><br />一点冰花溅火红 </p>


<p align="center"> 7</p>

<p align="center">渺渺天涯渺渺秋，痴云醉日半山流。<br />可怜一水横空去，万顷烟波不解愁。</p>

<p align="center"> 8</p>

<p align="center">万山风雨万山秋，浊水舂天碾地流。<br />一叶飘然沧海去，任凭欢喜任凭愁。</p>

<p align="center"> 9 <br /> <br />一天风雨一天秋，江海生涯任水流。<br />白鸟青山时入眼，乾坤无事落闲愁。</p>

<p align="center"> 10 <br /> <br />刹那春光刹那秋，乾坤何处不风流。<br />眼声耳色横今古，谁赋新词谁说愁？ </p>
<p align="center"> 11 </p>

<p align="center">渺渺天涯渺渺秋，乾坤一水古今流。<br />巫云楚雨催昏晓，半入相思半入愁。</p>

<p align="center"> 12 </p>

<p align="center">乾坤梦入几春秋，刹那风云岁月流。<br />剑胆琴心横浩气，须弥踏破死生愁。</p>

<p align="center"> 13 <br /> <br />一生风雨一生秋，天地虚舟清浊流。<br />岂逐白鸥湖海梦，红尘随处入穷愁。</p>

<p align="center"> 14 <br /> <br />磕破山春复海秋，一尘天地竞风流。<br />耳声眼色成今古，日月低昂愁底愁？ </p>
<p align="center"><br /> 15 </p>

<p align="center">渺渺天涯渺渺秋，绮霞烟水自空流。<br />谁怜西岭西风后，满地相思满地愁。</p>

<p align="center"> 16 </p>

<p align="center">满城风雨满城秋，一水横空天地流。<br />独上孤峰倾百斗，披云啸尽古今愁。</p>

<p align="center"> 17 <br /> <br />一番风雨一番秋，依旧青山枕碧流。<br />溅血长虹贯天地，羲和鞭堕六龙愁。</p>

<p align="center"> 18 <br /> <br />万古长空春复秋，一朝风月乍星流。<br />乱峰深处斜阳下，木落花飞愁自愁。 </p>
<hr />
<p>
  <h2>回复</h2>

  <p>
    <fieldset>
      <p>
        <span>缠中说禅</span>
        <span>2006/3/11 22:17:37</span>
      </p>
      <p>
        已经放大了。
      </p>
    </fieldset>
  </p>
</p>
