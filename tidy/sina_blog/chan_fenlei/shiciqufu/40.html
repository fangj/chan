





<title>《怨妇词》下：故事非故事，怨妇非怨妇，几人能懂</title>





<h4>
</h4>

<h1>《怨妇词》下：故事非故事，怨妇非怨妇，几人能懂</h1>
<p>
  <span>2006/3/6 11:28:55</span>
</p>
<p>
  <p>
    <p>注：五十首词构成一个大故事，要看明白，请从第一首开始。</p>

    <p>（续上）</p>
    <p align="center"><img
        src="../Images/eca5b794-1a30-46e4-b42e-572703107861.jpg" /></p>

    <p>
      三十四</p>
    <p><br />
      醉老红尘非为酒，莫道黄花瘦。<br />
      冷雾入清秋，独倚蓝桥，满目波如旧。<br />
      渡头白寥风中皱，零落谁先后。<br />
      逐水更沉泥，杂骨和灰，与尔同昏昼。<br />

      《醉花阴》</p>
    <p><br />

      三十五</p>
    <p><br />
      红叶晓飞深院，碧云暮绕空檐。<br />
      残诗无雁寄江南，长醉鹅黄老酒。<br />
      <br />
      莫笑情狂痴重，应怜露冷霜严。<br />
      晚来最怕月钩纤，直教骨魂穿透。 <br />

      《西江月》 </p>
    <p><br />

      三十六</p>
    <p><br />
      几番寒雨老秋心，且醉莫孤吟。<br />
      风来冷菊纷散，三四片，落虞琴。<br />
      <br />
      愁未剪，梦难寻，酒犹斟。<br />
      玉颜谁惜，碧水空波，绿发无簪。<br />
      《诉衷情》</p>
    <p><br />

      三十七</p>
    <p><br />
      云萍漂泊，情思落寞，强乐难留滋味。<br />
      玉炉烟冷更伤魂，日月缚，眉凋眼坠。<br />
      <br />
      冰弦怨拔，云环怒断，焚却锦罗双字。<br />
      银簪刺肉若浑无，泪血结，魂熔心死。<br />

      《鹊桥仙》</p>
    <p><br />

      三十八</p>
    <p><br />
      楼衔半月秋塘乱，旧檐空双燕。<br />
      夜阑风倦独无眠，往事随云远。<br />
      <br />
      宵凉若水，雾迷似幻，怎如郎情薄。<br />
      天倾急雨落无由，寸寸相思断。<br />

      《贺圣朝》</p>
    <p><br />

      三十九</p>
    <p><br />
      瑶琴轻弄，引清风窥户，朱帘微动<br />
      秉烛临窗，细月疏星锁天洞。<br />
      摇曳梧桐碎影，池水静，暗香遥送。<br />
      独自醉，半卷罗帏，枕侧被斜拥。<br />
      <br />
      无梦，二更冻。<br />
      往事袭魂惊，旧愁新痛，孽情难控。<br />
      幻困红尘死生桶。<br />
      破镜谁堪相对，孤客倦，寄何方冢。<br />
      又向晓，河汉坠，万声悲恸。<br />

      《暗香》</p>
    <p><br />

      四十</p>
    <p><br />
      正新秋疏雨滴黄昏，一叶坠高桐。<br />
      傍雕栏极望，西山流彩，北雁横空。<br />
      亥字高低渐淡，飘去了无踪。<br />
      白雾生天际，满目迷朦。<br />
      <br />
      最是消魂此刻，莫记红尘事，怕惹情浓。<br />
      转把朱帘落，脉脉点香松。<br />
      紫烟盘，摇光荡影，恍梦浮，乱景撞双瞳。<br />
      惊遮首，赫然又见，附骨尸虫。<br />

      《八声甘州》</p>
    <p><br />

      四十一</p>
    <p><br />
      愁心终日对鹅黄，晚起厌梳妆。<br />
      忽见圆中新菊，惊知又近重阳。<br />
      <br />
      千秋同醉，红颜惹恨，绿发招霜。<br />
      纵捣跳丸飞矢，多情犹自凄凉。<br />

      《朝中措》</p>
    <p><br />

      四十二</p>
    <p><br />
      袅袅烟生，盈盈水动，骊歌昔年曾唱。<br />
      商风今唤起，送千里，引蟾光漾。<br />
      船头岸上，笼雪帛银纱，迷离万象。<br />
      如思绪，个中消息，不留人赏。<br />
      <br />
      怅惘。<br />
      天地熬愁，万古何堪灭，为情难放。<br />
      醉醒同困旅，叹回首，梦元空酿。<br />
      星河失桨，举目尽无梁，唯听波涨。<br />
      悲来往，别时摇泪，一般模样。<br />

      《翠楼吟》</p>
    <p><br />

      四十三</p>
    <p><br />
      西风碎剪，乱叶如愁飘万点。<br />
      白雾寒沙，月出惊飞千树鸦。<br />
      <br />
      断魂凄雨，似去还回侵梦旅。<br />
      珠泪无由，逐浪追波几度秋。<br />

      《减字木兰花》</p>
    <p><br />

      四十四</p>
    <p><br />
      一帘春梦，暗锁杏花屋。<br />
      好月喜临窗，照娥眉、唇红发绿。<br />
      晓来酥雨，点点入情浓。<br />
      瑶池沐，青浮玉，浅笑倾仙族。<br />
      <br />
      魂惊幻破，犹对风前烛。<br />
      孤影杂凉烟，渗墙衣、心肝恍触。<br />
      捶头抓臂，嘶叫竟无声。<br />
      行尸肉，终谁属，生死乾坤狱。<br />

      《蓦山溪》</p>
    <p><br />

      四十五</p>
    <p><br />
      相逢千次，尽愁怀熬梦。<br />
      早识情痴本天种。<br />
      孽缘缠，苦困前世今生。<br />
      谁解得，纵裂残躯盍用。<br />
      <br />
      对长空掷泪，呆立危崖，<br />
      乱野茫茫入苍瓮。<br />
      薄命岂红颜，碧落黄泉，<br />
      魂途漫、无身堪共。<br />
      更何往、尘寰影飘摇，<br />
      乍怒起西风，夕阳如冻。<br />

      《洞仙曲》</p>
    <p><br />

      四十六</p>
    <p><br />
      寒墙冷院，露叶霜花，重帘不抵风虐。<br />
      云合深秋天气，朝昏垂幕。<br />
      时来断魂凄雨，夜满窗，影翻声错。<br />
      捣梦苦，起披衣，对镜芙蓉泪烁。<br />
      <br />
      不了情归碧落。<br />
      惟剩壳，今生再无悲乐。<br />
      忽拔金刀，万缕青丝恨削。<br />
      天河月摇星颤，暗雷飞，漫倾冰雹。<br />
      顿转寂，结此际，心恍未觉。<br />

      《声声慢》</p>
    <p><br />

      四十七</p>
    <p><br />
      削尽相思发。<br />
      散丝丝、牵魂乱魄，情心寸割。<br />
      总是人痴因梦老，昔对长河浪阔。<br />
      鹊桥陷，尘根难拨。<br />
      辗转千身犹未悔，去纷纷、多少云山别，<br />
      青竹泪，化为蝶。<br />
      <br />
      今宵更把瑶琴裂。<br />
      掷清商、天帷乍动，荡星摇月。<br />
      银汉堤崩倾怨雨，欲把乾坤浸没。<br />
      已无语、游思空叠。<br />
      一院秃枝风前响，正沙沙、恍又梧桐叶。<br />
      重满树、鸟音悦。<br />

      《金缕曲》</p>
    <p><br />

      四十八</p>
    <p><br />
      中庭白，又是月圆今夕。<br />
      微云淡、河汉横空，浅水西流浪无迹。<br />
      梧桐枝露滴，轻湿，苍苔老石。<br />
      楼阴驳、拂影枯池，败菊残荷暗堆积。<br />
      <br />
      丝丝恨千尺。<br />
      系别梦蓝桥，逝者难执。<br />
      痴情万缕终何得。<br />
      尽几许霜染，百回风乱，终来一一为谁白。<br />
      可怜世间客。<br />
      <br />
      幽寂。倚阶立。<br />
      忽狂笑抓土，十指成赤。<br />
      满头青发埋亭北。<br />
      渐双泪盈面，目迷心息。<br />
      茫然近晓，向天际，雾冷织。<br />

      《兰陵王》</p>
    <p><br />

      四十九</p>
    <p><br />
      黄泉路拥，何处托行尸。<br />
      双锦字，焚作泪，<br />
      百千丝，葬沉泥，落魄成新鬼。<br />
      情如水，收无计，<br />
      生若死，醒犹醉，觉还疑。<br />
      熬梦酿愁，辛苦咸酸味，几许人知。<br />
      埋长亭别恨，挂老树相思。<br />
      究竟缘谁，尽心痴。<br />
      <br />
      入红尘戏。<br />
      惊天地，鹏展翅。<br />
      挟风雷，存永罪，终不悔。<br />
      振罗衣，立云霓，抖擞凌霄志。<br />
      银河坠，缺星堤，弯日轨，<br />
      旋经纬，乾坤回。<br />
      混浊同污，纳纳穹苍气，<br />
      激荡崔嵬，送鲸涛翻海。<br />
      掷酒一高歌，万古同杯。<br />
      《六州歌头》</p>
    <p><br />

      五十</p>
    <p><br />
      初归旧檐燕子，唤新晴晓顾。<br />
      薄光曳、刮影流烟，点点凝作清露。<br />
      鹅黄嫩、琼枝绽翠，微馨暗逐风弦舞。<br />
      幻紫飘红漾，迷离恍听私语。<br />
      <br />
      断发牵萦，卅载蝶梦，乱车尘起处。<br />
      怡春院、笑脸迎欢，惯看闲男怨女。<br />
      怕朝昏、雕栏独倚，总无泪，枯魂空与。<br />
      玉炉冷，半卷朱帘，乍来轻雾。<br />
      <br />
      蓝桥波老，别岸船横，远山浅雪著。<br />
      更满目、夭桃灼灼，撩色弄彩，<br />
      杂气分香，似他年聚。<br />
      斜阳将息，孤帆渐入，茫然怅望何依托，<br />
      忽惊觉，四碧弥飞羽。<br />
      黄云几朵，旋成万马奔雷，赤掩漫天沙土。<br />
      <br />
      春寒挂月，酒暖长宵，奈四更添雨。<br />
      一滴滴、西窗难伫。<br />
      秉烛临屏，芳雪纹青，醉梅横素。<br />
      依稀可触，芙蓉心事，瑶琴留石音杳渺。<br />
      仿重闻，往昔相思句。<br />
      东隅幽白潜回，急理残妆，客官唤取。<br />

      《丰乐楼》</p>




  </p>
</p>

<hr />
<p>
  <h2>回复</h2>


</p>
