





<title>《怨妇词》上：故事非故事，怨妇非怨妇，几人能懂</title>





<h4>
</h4>

<h1>《怨妇词》上：故事非故事，怨妇非怨妇，几人能懂</h1>
<p>
  <span>2006/3/6 11:27:24</span>
</p>
<p>
  <p>


    <p align="center"><img
        src="../../../simg.sinajs.cn/blog7style/images/common/sg_trans.gif"
        alt="《怨妇词》上：故事非故事，怨妇非怨妇，几人能懂" title="《怨妇词》上：故事非故事，怨妇非怨妇，几人能懂" /></p>

    <p>

      一</p>
    <p><br />
      秋露，秋露，秋去冬来难住。<br />
      星明星暗雾凝，三处四处鸟鸣。<br />
      鸣鸟，鸣鸟，闲愁万般不了。<br />

      《调笑令》</p>

    <p>
      二</p>
    <p><br />
      窗前月，独上柳梢头。<br />
      夜寂风来将起念，秋凉烬灭欲回眸。<br />
      门外响箜篓。<br />

      《梦江南》</p>

    <p>
      三</p>
    <p><br />
      风，弄影分香水榭东。<br />
      人闲在，露湿纸芙蓉。<br />

      《十六字令》</p>

    <p> 四</p>
    <p><br />
      春风逐梦洗春城，翠染春江柳色青。处处春花处处鸣。入春亭，梦里残阳雪后晴。<br />


      《忆王孙》</p>

    <p>
      五</p>
    <p><br />
      落红细说斜阳暮，碧波缱绻愁深诉。<br />
      云鬓为谁开，三春燕子来。<br />
      <br />
      寄思青雪路，影乱辨前度。<br />
      心懒恨难回，寒炉玉镜台。<br />

      《菩萨蛮》</p>

    <p>
      六</p>
    <p><br />
      杏腮黄，孤枕恨，似把铅华闷损。<br />
      鸦送日，目伤怀，困眠丝雨来。<br />
      <br />
      凋绿鬓，淡红粉，浴出千峰瘦尽。<br />
      花洒泪，乱琴台，见春不胜哀。<br />

      《更漏子》</p>

    <p> 七</p>
    <p><br />
      断肠初，无际恨，唯叹与春不近。<br />
      残照里，暮云开，忽惊燕子回。<br />
      <br />
      春坠泪，旧楼台，香鬓红颜暗损。<br />
      还似梦，滴空阶，宵深恨未裁。<br />

      《更漏子》</p>

    <p>
      八</p>
    <p><br />
      云荡空际霜影乱，更鼓风吹散。<br />
      灞桥一别柳千丝，滴绿摇青春似翠帘垂。<br />
      <br />
      情酣幽梦飘几片，芳径横孤馆。<br />
      尘波细算去非迟，怎奈红愁莺泪妒娥眉。<br />

      《虞美人》</p>

    <p>
      九</p>
    <p><br />
      慵懒，为负春光，花开人醒晚。<br />
      片片吐枝头，尽化清商怨。<br />
      <br />
      更恨东风吹难断，晓卷雨丝牵愁乱。<br />
      去梦何曾入霄汉，树树山山见。<br />
      《甘草子》</p>
    <p><br />

      十</p>
    <p><br />
      细理残妆不为春，初阳疏懒欲撩人。<br />
      万树红桃今又发，别离津。<br />
      <br />
      漫把东风撕片片，半投流水半投云。<br />
      泪眼何堪偏再见，旧时痕。<br />

      《摊破浣溪纱》</p>
    <p><br />

      十一</p>
    <p><br />
      伫倚蓝桥，一湖相思水，叠浪纹波。<br />
      遥山云簇，春阳懒散如酡。<br />
      烟红影绿，俏双双，燕语莺歌。<br />
      朝晚尽，吟花笑柳，瑶衣玉眼穿梭。<br />
      <br />
      十载忧迷痴怨，付寒年冷岁，不为情多。<br />
      人间问谁念我，惹泪成河。<br />
      流星带月，恨无涯，枉试飞柯。<br />
      凉雨泼，急风骤起，尘寰乱蚁惊蝌。<br />

      《汉宫春》 </p>
    <p><br />

      十二</p>
    <p><br />
      愁萦丝，惜分时。<br />
      狂风凋尽百花枝，夜阑眉黛低。<br />
      <br />
      今又鸦啼月，朦胧掠岸飞。<br />
      梅溪乡梦玲珑地，只是人未归。<br />

      《蝴蝶儿》 </p>
    <p><br />

      十三</p>
    <p><br />
      灼灼花如故，弯环一水清。<br />
      淡云缥渺晚天晴，白鸟翩翩帘外自欢鸣<br />
      <br />
      把酒无人伴，调弦泪早倾。<br />
      举眉何物不关情，风叶沙沙忽作老秋声。<br />

      《南歌子》</p>
    <p><br />

      十四</p>
    <p><br />
      风静月凝眉，星溅长河水，<br />
      梦锁高台恨已疲，夜白凋红翠。<br />
      <br />
      碧海赴前盟，冷雾清如泪。<br />
      暂泊云沙问影梅，拂面空相对。<br />

      《卜算子》 </p>
    <p><br />

      十五</p>
    <p><br />
      窗尘锁，竹影拂香闱。<br />
      月在碧天云散后，花飘深院梦回时。<br />
      白鸟度南池。<br />

      《梦江南》 </p>
    <p><br />

      十六</p>
    <p><br />
      更漏滴，月倾霜。<br />
      高楼风弄笛，吹落小梅香。<br />
      风霜难落愁中白，曾倚朱栏千夜长。<br />

      《江南春》</p>

    <p>
      十七</p>
    <p><br />
      孤灯莫记当年事，高台霜暗星垂地。<br />
      杜宇声声寒，梦凋花影残。<br />
      <br />
      纷纷丹桂子，飘落银河水。<br />
      人醉木兰船，风吹血满天。 <br />
      《菩萨蛮》</p>

    <p> 十八</p>
    <p><br />
      燕斜穿，杏花梢。<br />
      红楼风日晚吹萧，酒消情未消。<br />
      <br />
      眉乱青山瘦，春愁带雨飘。<br />
      相思难补肠中裂，化作蓝火烧。<br />
      《蝴蝶儿》</p>
    <p><br />

      十九</p>
    <p><br />
      不倚西楼残月，愁绝，更怕五更风。<br />
      隔窗摇梦搅魂寒，孤枕总难眠，<br />
      <br />
      恨杀邻鸡催晓，烦扰，呆坐日三竿。<br />
      两行清泪透单衫，滴滴自心尖。<br />

      《荷叶杯》 </p>
    <p><br />
      二十</p>
    <p><br />
      倦柳牵愁，空波流恨，晚来闷雨蒸丝。<br />
      云端沙际，邈缈燕双归。<br />
      岸草微红暗杂，风飘絮，摺水纹衣。<br />
      粘花气，寻香惟见，点点乱深泥。<br />
      <br />
      相思，<br />
      肠数裂，春残又是，昔日今时。<br />
      叹寒魂独影，骨冷心凄。<br />
      画阁高楼难倚，银钗坠，断梦长堤<br />
      何处问，年年开谢，端的为缘谁。<br />

      《满庭芳》</p>
    <p><br />

      二十一</p>
    <p><br />
      云缝雾织，月坠星河失。<br />
      向晓东风更无力，不送杏花消息。<br />
      <br />
      梦阑一枕青霜，寒炉半缕残香。<br />
      忽记兰舟系处，乱红正满池塘。<br />
      《清平乐》</p>
    <p><br />

      二十二</p>
    <p><br />
      兰舟载影，弦月云边淡。<br />
      漾水寒星三四点。<br />
      不似离人泪滴，犹把风魂默然减。<br />
      <br />
      已无感。<br />
      何人自凄黯。<br />
      飞霜笛，袭肝胆。<br />
      怕心儿又被相思占。<br />
      转棹惊回，乱荷花舞，乍见芙蓉皱脸。<br />

      《淡黄柳》</p>

    <p>
      二十三</p>
    <p><br />
      情如流水匆匆去，月透高枝，<br />
      露冷单衣，空絮庭前逐梦飞。<br />
      <br />
      飘飘何处清商送，蝶舞风丝，<br />
      人落相思，却又青溪照影时。<br />

      《采桑子》</p>
    <p><br />

      二十四</p>
    <p><br />
      东风皱，<br />
      眉山瘦，<br />
      落红争把春心锈。<br />
      罗衣薄，<br />
      青垂幕，<br />
      何堪朝雨，对窗犹昨。<br />
      落，落，落。<br />
      <br />
      难回首，<br />
      江亭柳，<br />
      冷绵吹雪新成旧。<br />
      廊桥约，<br />
      焚幽阁，<br />
      梦灰飞影，万千柔弱。<br />
      缚，缚，缚。<br />

      《钗头凤》 </p>
    <p><br />

      二十五</p>
    <p><br />
      不堪愁，镜中眉。<br />
      难舒心裂酒阑时，恨如紫燕飞。<br />
      <br />
      花曳知渐近，笙寒馆梦回。<br />
      相思占得琼苞碎，碧海无尽期。<br />

      《蝴蝶儿》</p>

    <p><br />

      二十六</p>
    <p><br />
      半篙溪水碧纤纤，瑶池酿锦岚，<br />
      天风吹去雨巫岩，烧痕青又添。<br />
      <br />
      熬此恨，捣心浆，人痴酒不酣。<br />
      云山晚绿透重帘，玉颜衰岂堪。<br />

      《阮郎归》</p>
    <p><br />

      二十七</p>
    <p><br />
      窗锁梨花碎影，烟结梅庵幻境。<br />
      残烛对无眠，最是柔情惹病。<br />
      幽冷，幽冷，长梦难消夜永。<br />

      《如梦令》</p>

    <p><br />

      二十八</p>
    <p><br />
      未倚朱栏泪已昏，凉烟绕阁更消魂。<br />
      醒来犹是梦中身，假还真。<br />
      <br />
      无语忍听风削影，举头怕见月撩人。<br />
      一片痴心何处去，纵如尘。<br />

      《摊破浣溪纱》</p>

    <p><br />

      二十九</p>
    <p><br />
      一入红尘愁自满，病眼衰容，怕被鸳鸯见。<br />
      待得残霞天外断，蟾光又照深深院。<br />
      <br />
      空对金樽情更乱，烛影摇魂，炉上青烟软。<br />
      今夕无风过阆苑，游丝寸寸谁人剪。<br />

      《蝶恋花》</p>

    <p><br />

      三十</p>
    <p><br />
      云凝颜，月流辉。<br />
      魂牵湘馆闭珠扉，碧苔人未归。<br />
      <br />
      花落铅华缺，情如急雨催。<br />
      寒林烟淡无人地，月破湖上堆。<br />

      《蝴蝶儿》</p>

    <p><br />

      三十一</p>
    <p><br />
      淫雨乱风魂，最是恼人天气。<br />
      满院浅红深绿，把空樽痴对。<br />
      <br />
      芳心一寸老枝头，芙蓉为春死。<br />
      来日无寻踪迹，见杨花新坠。<br />
      《好事近》</p>

    <p><br />

      三十二</p>
    <p><br />
      乱絮高低一水凉，云侵日蚀旧池塘。<br />
      春魂早在花前落，夕雨朝风何太狂。<br />

      《采莲子》</p>

    <p><br />

      三十三</p>
    <p><br />
      蛙鼓敲寒，微光偶刮三更露。<br />
      影荷烟树，满眼相思绪。<br />
      <br />
      梦醉方知，此恨逃无处。<br />
      魂疑去，逐霞追雾，又化春秋雨。<br />
      《点绛唇》</p>

    <p>
      <p>（共五十首，太长，分两部分）</p>



    </p>

  </p>
</p>

<hr />
<p>
  <h2>回复</h2>


</p>
